<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html;charset=UTF-8" />
  <link href="../styles/stylesheet.css" rel="stylesheet" type="text/css" />
  <title>I Koncentrationslejr</title>
</head>

<body>
	<h1 class="center" id="Arresteret">Arresteret</h1>
	<p class="center">POUL NIELSEN ODENSE, MAJ 2014</p>

	<div class="center">
		<img src="../billeder/haandjern.png" alt="Håndjern" width="100"
			height="100" />
	</div>
	<p>Jeg var jo ikke frihedskæmper, det har jeg heldigvis aldrig
		prøvet på at give udseende af. Det ville være kedeligt at blive
		afsløret i sådan nogle løgnehistorier bagefter</p>

	<p>Jeg var 17-18 år, og ude fra Bernsdorfsvej. Det var jo en
		spændende tid, der var pludselig noget larm der, og nogle de gemmer
		sig, og andre de går hen og ser hvad det er for noget, ikke? Nogle af
		dem jeg mødte, de gik rundt med sådan en mappe, og en sagde: ”Hej, kom
		lige her hen… Jeg skal have det her delt ud, nogle af de her blade
		her, kan du ikke lige hjælpe mig med det? For jeg har så mange.” ”Jo,
		hvor skal du have dem hen?” ”Jamen, hvis du tager Munkebjergvej
		derovre…” Det skulle jeg nok, så fik jeg sådan en stak blade, og så
		delte jeg dem rundt. Og fotografier. Jeg tog selvfølgelig, hvis jeg så
		noget med nogle tyskere eller noget, så tog jeg nogle billeder. Ikke
		ret meget af den slags, men jeg fik fat i en hel del illegale
		billeder, og dem affotograferede jeg, og så lavede jeg kopier, og så
		kunne jeg udbrede dem og fordele dem. Også illegale bøger - der
		iblandt den der lå ved min seng, da Gestapo kom om morgenen og sagde:
		”Aha! Der liegt das book!”. Det var så den, jeg havde været med til at
		udbrede lørdag eftermiddag, da jeg blev vækket søndag morgen –
		tidligt.</p>

</body>
</html>
