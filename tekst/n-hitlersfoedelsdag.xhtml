<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html;charset=UTF-8" />
<link href="../styles/stylesheet.css" rel="stylesheet" type="text/css" />
<title>I Koncentrationslejr</title>
</head>

<body>
	<div class="center">
		<h1 id="hitlersfoedelsdag">Hitlers Fødselsdag</h1>
		<p class="writer">VAGN SCHJØNNING ODENSE, AUGUST 1945</p>
	</div>


	<p>Men saa i Februar i Aar nærmede Russerne sig saa stærkt, at vi
		kunde høre Kanonerne, og SS-erne blev febrilske og begyndte en større
		Udrensning for alle Tilfældes Skyld. Russerne maatte ikke se den
		Elendighed, der raadede i Lejren, og alle, der ikke kunne helbredes
		indenfor 3 Maaneder, blev hentet og sendt i Gaskammer.</p>
	<p>Jeg var i Mellemtiden blevet Plejer og havde 11 Syge at passe,
		og 2 af dem skulde med i Gaskammeret. Den ene havde brækket det ene
		Ben under Arbejdet, og den anden havde faaet et Skud gennem Benet, det
		var alt hvad de fejlede, og med ordentlig Føde vilde de have været i
		Stand til at gaa i Løbet af 2 Maaneder.</p>
	<p>Om Middagen fik jeg Sedlen stukket ud, og Kl.2 skulde de af
		sted. Jeg læste den op for dem: Transport med ukendt Bestemmelsessted,
		stod der, men de vidste bedre hvad det betød, vi havde før hørt
		Skyderiet og Skrigene fra de ulykkelige der forsøgte at flygte, lige
		før de blev ført ind i Kamrene kun 100 Meter fra Sygehuset.</p>
	<p>Den ene af dem rørte sig ikke, sagde ikke et Ord, da vi lagde
		ham ud til de 200 andre, der ventede ude i Gaarden, men gav mig kun en
		Seddel, som jeg skulde aflevere til en Kammerat fra samme By som han
		selv. Den anden var nær ved Vanvid, han klamrede sig til Sengen og
		havde nær sat Panik i hele Sygehuset.</p>
	<p>Saaledes blev 4800 myrdet i Gaskamrene i Løbet af 3 Uger. I de
		Dage var Stemningen dyster i Lejren. Alle kunde risikere at blive
		hentet ud, mange blev hentet fordi de ’vidste for meget’, og om
		Aftenen stod Fangerne og saa op paa den kvælende Krematorieskorsten og
		spekulerede paa, om det blev den Vej, de skulde forlade Lejren.</p>
	<p>Den 15. Marts blev Byen, som Lejren laa i, angrebet. I 2 Timer
		laa vi paa Jorden, medens Barakkerne stod paa Højkant, og 1200
		Maskiner øste deres Gaver ned over Byen. De begyndte Kl. 12 ½ , og Kl.
		13 var der mørkt som om Natten af Røg og støv.</p>
	<p>Hele Byen var totalt udslettet, men ikke en Bombe, ikke en
		Splint var faldet i Lejren. Men der var andre, der ikke var saa
		heldige. En Kvindelejr i Byens midte var truffet, 800 Fanger var dræbt
		og lige saa mange saaret. Alt var Panik. Dræbte, Civile, Soldater,
		Kvinder, Børn blev sendt ind til os, saa vi maatte skaffe dem af
		Vejen, og Dyngerne blev større og større. Byen var paa Størrelse med
		Aalborg, op ved 75 procent af Befolkningen var dræbt eller saaret.
		Resten af Tiden, Danskere og Nordmænd var i Lejren havde vi hverken
		Vand, Lys eller Kraft, alt var hulter til bulter</p>
	<p>Samme Nat blev de første 200 Danskere og Nordmænd hentet ud af
		dette Helvede af Svenske Røde Kors Ambulancer, de kom hver anden Dag
		og hentede 200. Men vi skulde endnu en Gang se Elendigheden, inden det
		blev vor Tur til at komme væk.</p>
	<p>Alle de saarede og dræbte kvindelige Fanger kom ind i Lejren til
		os, det var første Gang i Lejrens 10-aarige Historie, at en Kvinde
		betraadte Lejren, og mange af de gamle Fanger, der i over 10 Aar ikke
		havde set en Kvinde, var alt for generte til at behandle dem.</p>
	<p>Det var saaledes i en Blodpøl, at vi den 18. om Natten forlod
		Lejren, da Svenskerne kom for at hente alle de syge Danske og
		Nordmænd. Saa Neuengamme – et utroligt Svineri – det var fra Asken og
		i Ilden, en Bjørnetjeneste, som Svenskerne havde gjort os, sagde vi.
		Men først i April fik vi Besked om at overtage en stor Stenbarak midt
		om Natten, næste Morgen vilde Grev Bernadotte komme, og saa maate det
		se ud, som vi havde det godt.</p>
	<p>Barakken havde været Rekonvalescent-Barak. Men Lighus er den
		rette Betegnelse. Ingen af de syge kunde gaa alene, overalt et
		utroligt Svineri, der opstod, naar de syge var for svage til selv at
		gaa paa Toilettet, og der ingen var til at hjælpe dem. Vi vilde ikke
		tro vore Øjne, under Madrasser laa Lig, i Vaskerummet, paa Toilettet,
		overalt laa døde, og medens vi hjalp dem ned i Vognen, der skulde køre
		dem til Badet, faldt flere døde om.</p>
	<p>Men om Morgenen var alle Spor af Natten udslettet, og Barakken
		stod ren, alle Madrasser var smidt ud, kun Køjeskeletterne stod igen.
		Saa kom Bernadotte, og vi fik nyt Haab. Pakkerne strømmede ind fra
		Svejts, Danmark, Amerika, Sverige, saa vi kunde næsten føde hele
		Lejren med dem.</p>

	<div class="center">
		<img src="../billeder/neuengammeNR.png" alt="Nr" />
		<p class="kilde">Vagns fangenummer fra Neuengamme: 76862</p>
	</div>

	<p>Men Krigen nærmede sig igen, og den 19. April var Fronten kun 7
		km fra os. Saa endelig kom Tilladelsen til at evakuere os, og den 20.
		April, Hitlers Fødselsdag, forlod vi alle det tredje Riges
		Koncentrationslejre for at køre ud i en svensk Lejr ved Hamburg, her
		sov vi om Natten i Skoven, og næste Dag kørte vi saa igen over Grænsen
		til Danmark, 1 ½ Aar var gaaet.</p>
	<p>Ingen af de 22, der sad i samme Bil som mig, havde været kortere
		Tid dernede, og ingen af os kunde sige noget lige med det samme. Først
		da Folk væltede ind i Bilerne med Blomster, Flag og Lækkerier, fik vi
		Luft. Turen gik op gennem Jylland til Møgelkjær og kort Tid efter til
		Sverige, hvorfra vi efter Kapitulationen vendte hjem den 11. Maj. Af
		os 31, der var med den første samlede Transport til Tyskland, blev kun
		1 dernede, men vi var ogsaa alle unge og sunde. De 6 Jøder, der var
		med paa Rejsen, har vi derimod aldrig siden set.</p>
	<p></p>
	<p>I det jeg her har skrevet, har jeg især hæftet mig ved de
		enkelte Situationer, der har brændt sig ind i min Erindring. Jeg kunde
		fortælle mange smaa Episoder dernede fra, saavel muntre som sørgelige,
		men det vilde fylde en hel Bog, og dem er der jo skrevet nok af om
		dette Emne.</p>
	<p></p>

	<p></p>

	<div class="center" id="thumbwrap">
		<a class="thumb" href="#"><img src="../billeder/sendtbillede.png"
			alt="" width="20%" height="20%" /><span><img
				src="../billeder/sendtbilledebag.png" alt=""
				style="margin-right: 20%;" /></span></a>
	</div>


</body>
</html>
