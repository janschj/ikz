<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html;charset=UTF-8" />
<link href="../styles/stylesheet.css" rel="stylesheet" type="text/css" />
<title>I Koncentrationslejr</title>
</head>

<body>
	<div class="center">
		<h1 id="efterkrigen">Efter krigen</h1>
	</div>

	<div class="center">
		<img src="../billeder/efterkrigen.jpeg" alt="Kort" />
		<p class="kilde">Foto taget på 50-årsdagen for hjemkomsten foran
			Odense Banegård. Fra venstre: Jørgen Bent Rasmussen, Poul Nielsen,
			Banke Jung-Jensen og Vagn Svhjønning. Foto: Fyens Stiftstidende.
			Kilde: Vagn Schjønning</p>
	</div>

	<p>Efter krigen færdiggjorde Poul sin uddannelse i boghandelen, og
		selvom han kunne være blevet fritaget på grund af sine oplevelser,
		aftjente han sin værnepligt på Odense Kaserne. Det blev under et
		kompagni ledet af tidligere modstandsfolk, blandt andre Børge Thing
		fra BOPA (den danske sabotagegruppe Borgerlige Partisaner). På
		opfordring af sine chefer søgte han ind på Kadetskolen ved Kronborg,
		og blev senere sendt til Tyskland i et halvt år som Løjtnant.</p>

	<p>Vagn kom ind på Sømandshøjskolen i Svendborg, og udgav sin
		historie i skolens elevblad ‘Kæden’. Han sejlede ud og så sig om i
		verden, sådan som han havde lovet sine forældre det i sit brev - først
		som kok, siden som telegrafist. Da han gik i land udannede han sig til
		elektromekaniker, og læste til ingeniør på Århus Teknikum, hvorefter
		han arbejdede i 27 år som ingeniør på Thrige i Odense.</p>

	<p></p>
	<div class="center">
		<img src="../billeder/efterkrigen2.png" alt="Kort" />
		<p class="kilde">Poul ved Klinker i 1951. Kilde: Vagn Schjønning</p>
	</div>
	<p>I 1951 rejste de to unge mænd sammen til Tyskland og besøgte
		resterne af det, der var tilbage af koncentrationslejren
		Sachsenhausen. Efter Tysklands nederlag i 1945, og indtil 1950 havde
		Sovjetunionen benyttet den forhenværende nazistiske fangelejr som
		fængsel under navnet ’Special Camp no. 7’. Endnu engang blev fanger
		holdt uden dom og uden retssag. Blandt fangerne var tidligere
		SS-soldater, der var anholdt for de krigsforbrydelser, de selv havde
		begået, men også fanger, der havde siddet i lejren under nazisterne,
		blev fængslet af Sovjet. Ud over medlemmer af det
		Nationalsocialistiske parti internerede man også familiemedlemmer og
		andre man anså for potentielt farlige for Sovjets besættelse af
		Tyskland. Mindst 12.000 af de mere end 60.000, der sad i lejren, døde
		som følge af dårlig hygiejne, sult, sygdom og kummerlige forhold.</p>
	<p></p>

</body>
</html>
