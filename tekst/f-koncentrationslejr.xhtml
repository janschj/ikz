<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html;charset=UTF-8" />
<link href="../styles/stylesheet.css" rel="stylesheet" type="text/css" />
<title>I Koncentrationslejr</title>
</head>

<body>
	<div class="center">
		<h1 id="koncentrationslejr">I Koncentrationslejr</h1>
		<p class="writer">VAGN SCHJØNNING ODENSE, MAJ 1945</p>
	</div>

	<p>Det begyndte en fredelig Efteraarsaften i 1943. Jeg stod hjemme
		og tog Afsked med en Kammerat, da det ringede paa Døren, og jeg gik ud
		for at lukke op. Udenfor stod en Pige, som vilde tale med mig. Jeg
		slog et Grin op og sagde: ”Væersaagod,” men hun vilde have, at jeg
		skulde komme ud til hende.</p>
	<p>Jeg rødmede og traadte ud. Saa snart jeg var kommet ud paa
		Trappeopgangen, lød der Hyl og vilde Brøl baade ovenfra og nedefra, og
		en revolverbevæbnet Mandsperson kom på bedste Wild-West-Manér
		styrtende ned oppe fra, medens to ligesaa gæve Krigere kom nede fra.
		De svingede Kanonerne og præsenterede sig som Gestapoer. De sagde til
		mig, at jeg skulde gaa ind i stuen igen, hvorefter den ene løb i
		Forvejen derind. Efter Larmen at dømme kunde jeg vente at finde ham
		gyngende i Lysekronen, saa galt var det nu ikke, han indskrænkede sig
		til at skille Skrivebordet ad.</p>
	<p>Efterhaanden fik de to andre samlet Lejlighedens Beboere, og vi
		blev stillet op i et Hjørne alle 4 (min Kammerat, mine Forældre og
		jeg) med Hænderne i Stilling stil Morgengymnastik. Min Far udtrykte
		Haabet om, at de vilde more sig godt, og indledte dermed den bedste
		Juleleg, jeg har set. De var meget smidige, mere end man skulde tro
		efter deres Omfang. Den ene kunde paa 2 Minutter og 12 Sekunder kravle
		bag om 2 Lænestole, under en Sofa og over Klaveret.</p>
	<p>De andre stod heller ikke tilbage. En var efter Larmen at dømme
		meget begejstret for Køkkenet, han bar da ogsaa tydelige Spor af
		Marmelade i Mundvigende og paa Fingrene, da han kom tilbage. Det gik
		hurtigt op for os, at de søgte noget, de gjorde det grundigt, og i
		Løbet af en halv Time fandt de en utrolig Masse Billeder samt
		Kraveknapper, som min Fader i Tidens Løb havde tabt, endvidere Naale
		og deslige, som Mor havde tabt. Ja, en hel Masse Smaating, som vi for
		længst havde glemt og som vi troede fortabt.</p>
	<div class="center">
		<img src="../billeder/kraveknapper.png" alt="Knapper" width="50"
			height="50" /> <img src="../billeder/synaal.png" alt="Synål"
			width="50" height="50" /> <img src="../billeder/avispisk.png"
			alt="Knapper" width="50" height="50" /> <img
			src="../billeder/skibhusvej.png" alt="Knapper" width="50" height="50" />


	</div>

	<p>Billederne kunde de ikke lide, de mente, de var skadelige og
		kunde fordærve Folk, og inviterede min Kammerat, der tilfældigvis
		ogsaa havde et par Billeder paa sig, og mig ud paa Husmandsskolen i
		Odense, for som de sagde, at vise os, hvordan Billederne skulde tages.
		Vi blev rørt over deres venlighed og nænnede ikke at afslaa.</p>
	<p>Vi ankom dertil i god Orden. Jeg kom op paa 1.Sal, og her havde
		vi en højest livlig Underholdning i 8 Timer, saa fik jeg anvist et
		Værelse uden Vinduer og 1,5 m til Loftet med den Bemærkning, at som
		Fotograf maatte et Mørkekammer vel passe mig bedst. Et Par Timer efter
		begyndte Underholdningen igen, for ellers blev det jo noget kedeligt
		for Herrerne.</p>
	<p>5 Dage senere skulde vi saa ud paa en Køretur, vi var nu blevet
		12 Personer. Vi blev glade som Børn og vinkede med Taarer i Øjnene
		Farvel til vore Legeonkler. Turen gik pr. Lastbil til København, hvor
		vi tog Logi for Natten paa Vestre Fængsel.</p>
	<p>Næste Morgen var der Kludder med Portieren, og vi blev enige om
		at se Tiden an og Vente. Det var i øvrigt det ideelle Rekreationshjem,
		man førte et roligt og regelmæssigt Liv. Vi stod op Kl. 6, fik en
		Tallerken god, nærende Vand, Kl.10 kom Piccoloen og spurgte, om man
		ikke vilde gaa en Tur, og han blev ved at presse, til man gik med. Saa
		kom vi ned i hver sin Gaard i 20 minutter, og for at man ikke skulde
		kede sig, var der i Midten med Udsigt til alle Gaardene anbragt en
		levende Sprællemand, der kunde en Masse sjove Ord. Ved Tolvtiden kom
		Kokken personlig for at overrække os et Maaltid. Han var altid
		spøgefuld, det kære Menneske, men mig har han kun ramt en enkelt gang
		med Kartoflerne. Ved Sekstiden fik man Smørrebrød serveret, og Kl. 9
		Aften kom den vagthavende og kyssede os Godnat.</p>
	<p>Om Natten var Vagten meget bekymret for os, han kom flere Gange
		og tændte Lyset for at se, om vi sov godt. Naa, man skal holde op,
		mens Legen er god, og en Uge senere sagde vi op og rejste til
		Horserød, der var berømt som et godt Madsted, hvilket det i
		Virkeligheden ogsaa var. Her blev vi udnævnt til Gartnere og
		Stenhuggere. Vi flyttede samtlige Græsplæner mindst 4 gange om Ugen i
		løbet af den Maaned, vi var der. Det var det første Møde vi havde med
		Organisationen ”Knold og Tot”.</p>
	<p>En Dag kom der Besked om, at vor kære Ven, Frikorpsmanden Thor
		Nielsen, var blevet skudt, han havde deltaget i Forhørene paa os, og
		vi sørgede i to Dage og Nætter med Gravøl og hvad sig dertil hører.
		Paa Andendagen mente Kommandanten at en Tur til København vilde gøre
		os godt, og vi blev hurtigt enige. Paa Alsgades Skole mødte vi 19
		andre Odenseanere, der endnu bar Spor af Julelegene. Her fik vi at
		vide, at man havde en Overraskelse til os, hvis vi vilde være nogle
		gode Drenge.</p>
	<p>Vi kom med et Tog, og efter 12 Timers Kørsel og 2 Timers Sejlads
		befandt vi os i Warnemünde. Stemningen blev nu lidt mattere, og der
		blev ikke talt ret meget; vi forsøgte at synge, men det gik heller
		ikke. Vore Vagtposter var mærkværdigt flinke, og naar vi havde et
		Ønske, forsøgte de paa alle Maader at opfylde det. De vidste jo, hvad
		der ventede os, og det gjorde ikke vort Humør bedre. Hele Dagen stod
		Toget i Warnemünde, men saasnart det blev mørkt, kørte vi, og Kl. 4
		1/2 holdt vi ved en Station 30 km fra Berlin. Vi styrtede ud for at
		se, hvad den hed – Sachsenhausen – av, det var jo der, han, der havde
		skrevet en Bog, havde siddet, og Modet dalede yderligere.</p>
	<p>Regnen silede ned, vi blev gennemblødte, og pludselig forandrede
		vore Vagter Tonen. De raabte og skreg, sparkede og slog med Geværerne.
		Vi maate marchere 2-3 km, og hele Tiden saa vi Projektører, der strøg
		hen over Pigtraad og elektriske Gitter og hørte Vagternes Brøl fra det
		ene Vagttaarn til det andet.</p>
	<div class="center">
		<img src="../billeder/stationen.png" alt="Stationen" />
		<p>Sachsenhausen jernbanestation, Kilde: Vagn Schjønning</p>
	</div>

	<p>Uden at vi havde bemærket det, var vor Flok nu forøget med 6
		Mand, men da vi efter megen Parlamenteren mellem vore og Lejrens
		Vagtposter kom ind i selve Lejren, saa vi dem og fik at vide, at det
		var danske Jøder.</p>
	<p>Havde Tonen været ublid før, saa var den helt hysterisk nu. Saa
		snart vi havde passeret den sidste Gitterdør ind til Lejren fór
		SS-Mænd rundt imellem os og udsøgte sig de bedste Ofre, og de valgte
		med særlig Forkærlighed Jøderne. En blev behandlet særligt hårdt, han
		var sindssyg ved Ankomsten. Og bedre blev det ikke. De smed ham omkuld
		i en Mudderpøl, trampede på ham og sparkede til ham, indtil de var
		kede af det. Nu var der ikke for 5 Øre Mod tilbage i os. Vi stod alle
		37 gennemblødte, blegnæbbede og stirrede fortabt paa, hvad der hændte
		rundt om os.</p>

	<p>Pludselig ringede en Klokke, og fra 3 Verdenshjørner kom nogle
		underlige Skikkelser trampende hen imod os. Vi spærrede Øjnene op –
		skaldede – magre – stribet Tøj eller Kryds paa Ryggen, et stort nummer
		på brystet, og stort mere lystige end os saa de ikke ud. Der kom flere
		og flere, og et Stykke fra os gjorde de holdt. Efterhaanden stod der
		10-12.000 bag ved os. De blev talt i Løbet af en halv Time, og
		derefter lød der et mægtigt Klask. Vi fór sammen og vendte os om – var
		der blevet skudt eller hvad? Nej, de havde bare taget Huen af alle på
		én Gang.</p>
	<p>Det var baade første og sidste gang, vi hørte de så taktfast.
		Næste Gang var vi selv med, og siden var der altid en, der kom et par
		sekunder bagefter, naar han stod og drømte om en herlig dansk Bøf.</p>
	<p>Efter denne Parade tømtes Pladsen – de marcherede til Arbejdet,
		og vi kom til Aflusning. Her gennemgik vi en forvandling, hver Trævl
		blev taget fra os, og kun Livremmen maatte vi beholde. Al Haaret blev
		klippet af, og til sidst fik vi udleveret et Sæt Fangetøj. Under
		Klipningen kom noget af Humøret igen, og da vi saa hinanden i
		Fangetøj, hylede vi af latter. Størst var Jubelen over de Træsko, vi
		fik, det var rigtige Nissetræsko. Om Fødderne fik vi nogle Klude, som
		de kaldte Füslinge, Bukserne naaede i bedste Fald et Stykke ned over
		Knæene. Under stor Jubel marcherede vi saa hen i den Barak, hvor vi
		foreløbig skulde bo.</p>
	<p></p>
	<div class="center">
		<img src="../billeder/vagnfangedragt.png" alt="Fangedragt" />
		<p>Vagn iført fangedragt og fangenummer, taget efter krigen.
			Kilde: Vagn Schjønning</p>
	</div>

	<div id="thumbwrap">
		<a class="thumb" href="#"><img src="../billeder/brevknap.png"
			alt="" width="50" height="50" /><span><img
				src="../billeder/brevsd.jpeg" alt="" width="400" height="400" /></span></a>
	</div>
</body>
</html>
